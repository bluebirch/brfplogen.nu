---
title: Nyhetsbrev maj
date: 2023-05-03
tags:
    - nyheter
---

## Trivseldag

Snart är det dags för Brf Plogens gemensamma trivseldag: lördag den 3 juni, kl 12:00--15:00.

Vi umgås och hjälps åt med lite trädgårdspyssel och städning. Även om du inte kan åta dig några uppgifter vill vi gärna se dig på trivseldagen. Det kommer att bjudas på något att äta samt kaffe/te med fika. Information kommer att sättas upp på ytterdörren så kom ihåg att anmäla dig!

Alexander från [Hoj-O-Mat](https://hojomat.nu) står i år för catering till dagen och även för cykelreparationer. Är du i behov av cykelreparation -- hör av dig till Hoj-O-Mat så ordnar Alexander det under trivseldagen. Alla bekostar sin reparation. [Läs mer här](https://hojomat.nu) för information eller prata med någon i styrelsen.

<!--more-->

## HTK -- Huset trädgårdsklubb

I föreningen finns en trädgårdsklubb där några hjälps åt att se över planteringar, utekrukor på gården, buskar mm. HTK är öppen för alla i föreningen som är intresserade av att delta i arbetet. Det finns även möjlighet att ha en pallkrage för egen odling på baksidan av huset.

Kontakta [Tuula Liedholm](mailto:info@brfplogen.nu) om du är intresserad av att vara med i trädgårdsklubben eller att ha en pallkrage.

## Nattladdning

Bilarna ska laddas under natten då energipriset är lägre.

## Återbruk

Det kom in ett förslag om återbruk inom föreningen. Efter diskussion så är alternativet att om man har något man vill sälja/skänka bort; skriv ett meddelande i föreningens Facebookgrupp eller sätt upp en lapp på anslagstavlan i entrén.

## Hobbyrum

I källarplan finns ett hobbyrum. Där finns bänkar för möjlighet att snickra mm och det finns även verktyg för utlåning. I första hand använd verktyg i hobbyrum. Om ni behöver låna verktyg till lägenhet -- fyll i lista för utlåning. Städa efter användning enligt anvisningar i lokal.

## Gemensamhetsel

Vid årsmötet presenterades information om Gemensamhets-el vilket skulle innebära att alla boenden på Plogen kopplas in i ett gemensamt el-abonnemang. Även fortsättningsvis kommer varje lägenhet att betala för sin egen förbrukning. Det finns en lösning för detta som heter IMD (Individuell Mätning och Debitering). Den totala kostnaden sägs bli lägre för varje lägenhet eftersom man bara betalar ett abonnemang/säkringsavgift. Styrelsen har beslutat att anlita HSB för en utredning hur en sådan lösning skulle kunna se ut och hur ekonomiskt fördelaktigt det skulle bli. HSB har precis i dagarna kommit med ett första förslag. Styrelsen kommer att gå igenom det. För att IMD ska bli verklighet krävs en föreningsstämma så alla kommer att kunna delge sin åsikt. Mera information kommer inom kort.

## Information om solceller

Solcellsanläggningen är slutförd, återstår en display i entrén. Där kommer man kunna avläsa hur mycket energi som solcellerna genererar.

