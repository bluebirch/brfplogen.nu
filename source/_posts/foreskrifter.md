---
title: Föreningsföreskrifter
tags:
  - information
  - stadgar & ordningsregler
date: 2020-05-05
---


Föreningsföreskrifterna fastställs av styrelsen. Föreskrifterna reviderades senast 2020-05-05.

<!--more-->

Tillsammans strävar vi efter att få en trivsam bostadsrättsförening. Utöver vad stadgarna föreskriver åligger det medlem följande:

## Ansvar, försäkring m.m.

- Att väl vårda, underhålla och vara aktsam om såväl den egna lägenheten som föreningens egendom.
- Beträffande vattenledningsskador ingår ej skada på byggnad orsakad av bristfälligt underhåll av golv och väggbeklädnad. Bristfälligheterna ersätts av medlemmen och ej av föreningen. Om bostadsrättsföreningens fastighetsförsäkring täcker skadan, regleras denna genom att medlemmen erlägger föreningens självrisk.
- Beträffande vattenskador från akvarium, vattensäng, tvättmaskin och diskmaskin gäller samma förutsättningar som ovan angiven punkt.
- Att ha ett hemförsäkringsskydd för bostadsrätt, samt förse sin lägenhet med brandvarnare. Från och med 2008 har brf Plogen tecknat en kollektivförsäkring. Den enskilde behöver då bara betala en lösöresförsäkring.
- Att ej utan styrelsens medgivande utföra större ombyggnader och installationer, vad gäller el och vatten i lägenheten. Godkänns förändringen skall den utföras fackmannamässigt och enligt de normer och anvisningar som finns bl.a. i Svensk Byggnorm, Hus AMA mm.
- Att kontakta vicevärden i de fall skadeinsekter upptäcks inom fastigheten.
- Att inte använda garagen som förråd p.g.a. brandbelastning.
- Att inte förvara brandfarliga vätskor som t.ex. bensin och spolarvätska i carport och andra olåsta utrymmen.
- Sotning samordnas av föreningen men bekostas av de lägenhetsinnehavare i påbyggnaden som har kamin som tillval.

## Trivsel

- Att iaktta sådan ordning, att trevnad och nattro inte störs.
- Att inte utföra arbeten (borra eller spika i väggarna) som kan störa grannar före kl 08:00 eller efter 21:00. På helger inget störande före kl 10.00.
- Att tillse att egna husdjur ej stör eller förorenar i byggnaderna och ute på gården.
- Att följa de föreskrifter och tider som tillämpas vid användning av fastighetens utrymmen för tvätt, tork och bastu etc.
- Att ej röka i allmänna utrymmen eller där röklukten kan sprida sig till andra lägenheter.
- Att inte kasta snus och fimpar på marken.
- Att ej utföra piskning av mattor och kläder från balkonger, fönster etc.
- Tillse att dörrar till allmänna utrymmen låses.
- Grillning på balkongerna är förbjudet med anledning av brandrisk och lukt.
- Grillning med egen grill får endast ske på anvisad plats som är den gemensamma grillplatsen.
- Borrning i balkongtak får endast ske på de tjockare partierna, alltså inte i den mittersta fyrkanten. Borrning och håltagning får inte heller ske på väggen mellan balkongerna.
- Att ej parkera utanför entré (varutransporter och nyttofordon undantagna).
- Att parkera fordon på ett sådant sätt att snöröjning ej försvåras.
- Att vid behov kontakta vicevärden. Motorvärmaruttag skall låsas. Elsladdar får ej hänga kvar enligt gällande säkerhetsbestämmelser.
- Att vara miljömedveten och tänka på energin - vattenförbrukningen och en sund sophantering.
- Att inte använda starkt parfymerade sköljmedel i den gemensamma tvättstugan då doften kan sprida sig till grannlägenheterna.
- Att inte hyra ut parkeringsplatser i andra hand utan godkännande av vicevärden. Det kan finnas hyresgäster i kö för ny plats.
- Att hålla rent och städat i tvättstugan, dusch, bastun & träningslokalen nere vid tvättstugan samt bastu och relax när vi använt dessa lokaler.
- Att sopsortera –- Vi hjälps åt att vara "Miljönärer" genom att sortera kartong, flaskor, plast, batterier, allt som kan lämnas till en återvinningsstation.

## Försäljning

- Att vid försäljning av lägenheten anmäla detta till vicevärden. Nycklar till port, lägenhet, källare och motorvärmaruttag lämnas till köpare eller vicevärd.
- Att upprätta all försäljning på av föreningen tillhandahållen överlåtelsehandling.
- Cylinder i låset till lägenhetsdörrar får inte bytas utan styrelsen medgivande.
- Styrelsen beslutar att avgift ska erläggas av köparen vid försäljning och pantsättning av bostadsrätter.
- Överlåtelseavgift med 2,5% av basbeloppet. Pantsättningsavgift till 1% av basbeloppet enligt §8 i Brf Plogens stadgar.
